---
slug: 1993/ici-rotld
title: 'Institutul Central de Informatică (ICI) începe să administreze DNS-ul pentru domeniul „.ro”'
authors: [arot, ilg-ul]
tags: [internet, ici, autor:alexandru.rotaru]

date: 2023-11-04T20:28
eventDate: '1993-02-26'

---

În februarie 1993, Institutul Central de Informatică (ICI) obtine de la RIPE autorizarea să
administreze DNS-ul pentru domeniul `.ro` (ROTLD).

<!-- truncate -->

La începutul anului,
Institutul National de Cercetare-Dezvoltare in Informatică (ICI) trimite
catre IANA (Internet Assignet Numbers Authority) cererea pentru
inregistrarea domeniului `.ro`.

Cererea este aprobată și ICI obtine statutul de registru local IP la RIPE
(Amsterdam) si
primul bloc de adrese IP alocat a fost: 193.226.0.0/16.

În 26 februarie 1993 se obtine autorizarea de functionare pentru ROTLD
(Romania Top Level Domain). Pentru ca acest lucru sa fie posibil a fost
necesara transformarea protocolului de comunicatie pe linia dedicată
EARN a lui ICI catre universitatea din Viena in protocol TCP/IP,
chestiunea aceasta fiind rezolvata in decembrie 1992.

Domeniul `.ro` este inregistrat in baza de date IANA (Internet
Asigment Numbers Authority). Este momentul in care Romania primeste
acceptul de a inregistra domenii nationale sub `.ro`. Din acel
moment ICI a inceput sa inregistreze nume de domenii `.ro`.
Primul nume de domeniu a fost `rnc.ro`.
Serviciul de inregistrare a fost gratuit pana in 1995.

Este instalat primul nameserver primar pentru domeniul `.ro` (`roearn.ici.ro`).

Inițial a existat propunerea folosirii de subdomenii, ca în UK, și ICI ar
fi folosit `ici.ac.ro`, dar după discuții cu colegii de la rețelele din
străinătate s-a renunțat la această idee, și s-a folosit o structură
cu un singur nivel, ca în majoritatea celorlalte țări.

Primele domenii înregistrate pentru rețeaua academică și de cercetare au fost
`rnc.ro`, `ici.ro`, `ipb.ro`, `ifa.ro`, `utp.ro`, `imar.ro`, `cpes.ro`.

Imediat au fost înregistrate și primele domenii pentru utilizatorii din mediul
privat (`eunet.ro`, `adcon.ro`, `guru.ro`, `iiruc.ro`, `soros.ro`).

In decembrie 2007 erau inregistrate cca 250.000 de nume de domenii sub “.ro”.

La 1 iunie 2020 erau înregistrate 615.909 domenii ”.ro”, reprezentând 64%
persoane juridice și 36% persoane fizice.

Din punct de vedere al conectivității, Registrul național de domenii ”.ro” are
conectivitate IPV6 din mai 2012, iar în anul 2016 a fost actualizată legătura de date
cu RoEduNet la viteza de 10Gbp.

## Referințe

- [hotnews.ro - Istoria internetului in Romania](https://economie.hotnews.ro/stiri-20_ani_internet-15969144-istoria-internetului-romania-alexandru-rotaru-nu-pot-spun-inventat-noi-ceva-plus-aici-romania-doar-majoritatea-noutatilor-adoptat-printre-primii.htm)
- [prezentare Eugen Stăicuț](https://www.youtube.com/watch?v=grpiDxhkgmU)
- [electrokits.ro](https://www.electrokits.ro/scurt-istoric-al-internetului-in-romania/)
- [facebook.com - Contribuții ICI Bucureşti](https://www.facebook.com/ICIBucuresti/posts/3488728511216217/)
- [ici.ro - 50 ani](https://www.ici.ro/documents/24/ICI_Bucuresti-50_ani_tdHL8av.pdf) (arhivat [local](https://cronica-it.github.io/arhiva/))
- [rotld.ro - istoric](https://www.rotld.ro/scurt-istoric/)
