---
slug: 1943/calculatorul-colossus
title: 'La Bletchley Park este realizat calculatorul „Colossus Mark 1”'
authors: [gserban, ilg-ul]
tags: [international, autor:gheorghe.serban]

date: 2023-12-24T17:34:46
eventDate: '1943'

---

Începând cu anul 1943, la Bletchley Park, este dezvoltată
o serie de calculatoare numite **Colossus** pentru a ajuta la
descifrarea mesajelor germane.

<!-- truncate -->

Primul prototip, Colossus Mark 1, a fost pus în funcționa în decembrie 1943
și a început să fie folosit la începutul anului 1944.

Colossus Mark 2, un model îmbunătățit, care folosea registre de deplasare
pentru a crește de 5 ori viteza de procesare, a funcționat pentru
prima dată la 1 iunie 1944, exact la timp pentru debarcarea în
Normandia de Ziua Z.

Zece mașini Colossus au fost folosite până la sfârșitul războiului,
iar un al unsprezecelea era în curs de construcție.

Existența mașinilor Colossus a fost ținută secretă până la mijlocul anilor 1970.

Deși Colossus a fost prima dintre mașinile electronice digitale
programabile, nu a fost o mașină de uz general, fiind proiectată
pentru o serie de sarcini criptoanalitice, majoritatea implicând
numărarea rezultatelor evaluării algoritmilor booleeni.
Așadar Colossus nu era o mașină Turing completă.

Uneori s-a afirmat în mod eronat că Turing a proiectat Colossus pentru a
ajuta la criptoanaliza mașinii Enigma. (Mașina lui Turing care a ajutat la
decodarea Enigmei a fost Bomba, un dispozitiv electromecanic, nu Colossus.)

## Referințe

- [rite.org.ro - Istoria Internetului](https://rite.org.ro/istoria-internetului/)
- [en.wikipedia.org - Colossus computer](https://en.wikipedia.org/wiki/Colossus_computer)
