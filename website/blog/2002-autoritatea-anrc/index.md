---
slug: 2002/autoritatea-anrc
title: 'Intră în funcțiune „Autoritatea Națională de Reglementare în Comunicații” (ANRC)'
authors: [gserban, ilg-ul]
tags: [licente, autor:gheorghe.serban]

date: 2023-12-20T19:30:34
eventDate: '2002-09-25'

---

La 25 septembrie 2002 intră în funcțiune **Autoritatea Națională
de Reglementare în Comunicații (ANRC)**.

<!-- truncate -->

În aceeasi zi, Autoritatea a lansat și primul său proiect normativ,
privind Autorizația Generală pentru furnizarea rețelelor publice
de comunicații electronice.

A doua zi, pe 26 septembrie 2002, ANRC a lansat cel de-al doilea proiect
normativ, pentru „Autorizatia Generala privind furnizarea exclusiv pentru
nevoi proprii de retele si de servicii de comunicații electronice”.

La 6 octombrie 2002, ANRC a propus spre consultare publica proiectele
„Regulament pentru identificarea pietelor relevante din sectorul
comunicațiilor electronice” si „Regulament pentru efectuarea analizelor
de piata si determinarea puterii semnificative pe piata”.

La 16 octombrie 2002, ANRC a propus spre consultare publica proiectul
de „Autorizatie Generala pentru furnizarea serviciilor publice de comunicații
electronice”, precum si proiectul pentru procedurile de obtinere a
Autorizatiilor Generale pentru furnizarea de retele sau servicii
de comunicații electronice.

La 13 noiembrie 2002, ANRC a lansat spre consultare publica urmatoarelor
proiecte de decizii normative: Regulamentul privind identificarea pietelor
relevante din sectorul comunicațiilor electronice, care va identifica
efectiv acele piete care la acest moment au cel mai mare potential de a
fi necompetitive si trebuie reglementate (priveste stabilirea principiilor
si preconditiilor ofertei de referinta pentru interconectare), Decizia
privind identificarea S.N.Tc. Romtelecom S.A. ca având putere semnificativa
pe piata accesului la retelele publice de telefonie fixa (priveste
principiile si preconditiile ofertei de referinta pentru colocare),
precum si doua decizii prin care se impun S.N.Tc. Romtelecom S.A.
obligatiile prevazute la art. 9-14 din OG nr. 34/2002 privind accesul
la retelele publice de comunicații electronice si la infrastructura
asociata, precum si interconectarea acestora, aprobata cu modificari
si completari prin Legea nr. 527/2002.

La 15 noiembrie 2002, ANRC a lansat spre consultare publica proiectele
de decizii privind desemnarea operatorilor mobili (Mobifon, Orange,
Telemobil si Cosmorom) ca fiind operatori cu putere semnificativa pe
piata accesului la reteaua proprie de telefonie mobila în vederea
terminarii apelurilor pentru serviciile de voce. In acelasi timp,
ANRC a recomandat S.N.Tc. Romtelecom S.A., S.C. „Mobifon” – S.A.,
S.C. „Orange România” – S.A., S.C. „Telemobil” – S.A.,
S.C. „Cosmorom” – S.A începerea negocierilor privind încheierea
acordurilor reciproce de interconectare si colocare. ANRC a recomandat,
de asemenea, operatorilor sa analizeze posibilitatea revizuirii
nivelurilor tarifelor existente, tinând seama si de documentele
propuse spre consultare si de costurile efective pe care le presupun
operatiunile de interconectare si colocare.

La 18 noiembrie 2002, ANRC a lansat spre consultare publica
urmatoarele proiecte: Autorizatie generala pentru furnizarea
serviciilor de telefonie dedicate publicului si Indicatorii
minimali de calitate a serviciilor de telefonie dedicate publicului.

Autoritatea a fost reorganizată de mai multe ori.

Prin OUG 106 din 18 septembrie 2008 se infiinteaza Autoritatea Natională
pentru Comunicații (in locul ANRCTI).

Agenţia pentru Serviciile Societăţii Informaţioanale (A.S.S.I.),
înfiinţată prin Ordonanţa de Urgenţă nr. 73 din 28 iunie 2007,
este instituţia publică subordonată Ministerului Comunicaţiilor
şi Tehnologiei Informaţiei, care a preluat atribuţiile Inspectoratului
General pentru Comunicaţii şi Tehnologia Informaţiei (I.G.C.T.I.)
în domeniul operării la nivel naţional a sistemelor informatice
ale administraţiei publice centrale, ce furnizează servicii
publice destinate guvernării prin mijloace electronice.

În aprilie 2007, ANCOM s-a format prin reunirea a două instituţii
cu experienţă şi expertiză în domeniul administrării şi reglementării
acestui sector: Inspectoratul General pentru Comunicaţii şi
Tehnologia Informaţiei (IGCTI) şi Autoritatea Naţională de
Reglementare în Comunicaţii şi Tehnologia Informaţiei (ANRCTI).

## Referințe

- [rite.org.ro - Istoria Internetului](https://rite.org.ro/istoria-internetului/)
- [ancom.ro - Scurt istoric](https://www.ancom.ro/scurt-istoric_919)
