---
slug: 1970/institutul-central-informatica
title: 'Este înființat „Institutul Central de Informatică” (ICI)'
authors: [ilg-ul]
tags: [cercetare, informatica, ici, autor:liviu.ionescu]

date: 2023-12-13T17:48:15
eventDate: '1970'

---

În anul 1970, prin HCM 1040/15.07.1970, este înființat
**Institutul Central de Informatică**, ca
prim centru național pentru cercetare avansată în informatică.

<!-- truncate -->

De-a lungul celor peste cincizeci de ani de existență,
institutul a fost reorganizat sub diferite titulaturi.

În 1971 institutul își schimbă numele în **Institutul Central pentru
Sisteme de Conducere cu Mijloace de Automatizare (ICSCMA)** și se conturează
structura sa organizațională.

În 1973 devince **Institutul Central pentru Conducere și Informatică (ICCI)**.
Se dezvoltă atribuțiile institutului pe patru coordonate principale:

- organizarea activității de conducere
- introducerea sistemelor informatice
- dotarea economiei cu tehnică de calcul
- pregătirea cadrelor de specialiști și alte atribuții de conducere

În 1985, ICCI devine direcția de „Informatică” în cadrul
**Institutului de Cercetare Științifică și Inginerie Tehnologică pentru
Tehnică de Calcul și Informatică (ICSIT-TCI)**. În această etapă se
pune un accent mai mare pe aspectele de dezvoltare și valorificare a rezultatelor cercetării.

În 1990, prin HG 49/08.01.1990,
institutul redevine autonom, sub o nouă denumire - **Institutul
de Cercetări în Informatică (ICI)** - și se adaptează la cerințele economiei de piață, cu intenția de a continua activitățile de cercetare științifică în domeniul IT&C.

După mai multe alte reorganizări,
în anul 2020, prin HG nr. 328 privind modificarea și completarea Hotărârii
Guvernului nr. 1.621/2003 pentru organizarea și funcționarea **Institutului Național de
Cercetare-Dezvoltare în Informatică**, institutul trece în coordonarea Secretariatului
General al Guvernului.

Misiunea ICI este constituită de promovarea excelenţei în cercetare şi inovare, având
scopul de a dezvolta societatea informațională bazată pe cunoaştere din România şi
de a facilita integrarea în Aria Europeană de Cercetare (ERA)

## Referințe

- [ici.ro - Scurt istoric](https://www.ici.ro/ro/istoric/)
- [ici.ro - ICI 50 ani](https://www.ici.ro/documents/24/ICI_Bucuresti-50_ani_tdHL8av.pdf) (arhivat [local](https://cronica-it.github.io/arhiva/))
