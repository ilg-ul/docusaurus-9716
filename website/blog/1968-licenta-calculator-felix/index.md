---
slug: 1968/licenta-calculator-felix
title: 'România obține licența pentru producția calculatorului „Felix C-256”'
authors: [ilg-ul]
tags: [calculatoare, autor:liviu.ionescu]

date: 2023-11-01T07:52
eventDate: '1968'

---

În anul 1968, România obține din Franța licența calculatorului de
generația a III-a, Iris 50, care va deveni **Felix C-256**.

<!-- truncate -->

Preocupările pentru tehnică de calcul au început în anii 1966-1967, când
a fost creată _Comisia Guvernamentală pentru dotarea cu
echipamente de calcul şi automatizarea prelucrării datelor_; aceasta a elaborat
primul program de informatizare a României, în care era prevăzut
ca România să licențieze tehnologia de producere a unui calculator.

Au fost evaluate mai multe opțiuni. Ca urmare a restricțiilor
la care țările din estul Europei erau supuse, obținerea unei licențe
americane nu era posibilă.
Astfel pe lista scurtă au rămas Franța și Germania (Siemens).

În luna mai 1968, cu ocazia
vizitei la București, pe fondul poziției autonome a Franței în cadrul NATO,
generalul de Gaulle desconsideră embargoul impus de americani și
semnează cu România un acord secret de colaborare în domeniul informaticii.

La acel moment, ca urmare a unor restricții
impuse de USA la importul de calculatoare performanțe necesare programelor
militare, spațiale, nucleare ale Franței, de Gaulle aprobase realizarea
unei familii de calculatoare în cadrul programului „Plan Calcul”.

Ca urmare a acordului, România a fost acceptată de Franța ca
partener al firmei CII (Compagnie internationale pour l'informatique)
în realizarea primului model de calculator din familia Iris (Iris 50).
Acest calculator a fost produs în România sub numele de Felix C-256.

Negocierile au durat câțiva ani, și au inclus nu numai tehnologia de
realizare a unui calculatoar de generația a 3-a,
sistemul de operare (SIRIS) și documentația,
ci și tehnologia de realizare a circuitelor integrate, a circuitelor
imprimate multistrat și a memoriilor pe discuri magnetice.
Oferta Siemens nu includea fabricația circuitelor integrate.

Preluarea documentației de licență a început în 1969 și a continuat în 1970,
la negocierea clauzelor comerciale participând Dogaru și Trăilescu.

În 1970, ITC trimite la CII Franța trei programatori care lucrează cu
colegii francezi la dezvoltarea sistemului de operare SIRIS:
Gabriel Martin, Nicolae Negoiță și Liviu Negrescu.

Cu această ocazie, echipele din ITC, integrate cu echipe din firma
CII, au participat la punerea la punct a primelor 11 calculatoare IRIS și
au realizat că, de fapt, firma CII vânduse licența de fabricație, bazată
pe un singur calculator Iris, probabil prototip (Bulgacov).

Producția de serie a început în anul 1972.

## Referințe

- [BOUCHER Henri: INFORMATIQUE NON AMERICAINE - Première partie](http://www.aconit.org/histoire/iga_boucher/pdf/Vol_E_700-745.pdf), pagina 195/333
- [Vasile Baltac: Institutul de Tehnică de Calcul (ITC) – cronologie evenimente](https://www.agir.ro/carte/un-institut-pentru-istorie-semicentenarul-institutului-pentru-tehnica-de-calcul-1968-2018-123155.html)
