---
slug: 1901/marconi-radio-transatlantic
title: 'Guglielmo Marconi efectuează primele transmisiuni radio transatlantice'
authors: [gserban, ilg-ul]
tags: [international, autor:gheorghe.serban]

date: 2023-12-29T10:41:34
eventDate: '1901-12-12'

---

În 12 decembrie 1901, Guglielmo Giovanni Maria Marconi, reușește să
transmită prin radio un mesaj telegrafic simplu între Poldhu, Cornwall și
St. Jonh’s, Newfoundland, pe o distanta de 3.500 km.

<!-- truncate -->

Deoarece mesajul recepționat a fost foarte simplu (trei puncte, litera
`S` în codul Morse), realizarea a fost contestată, drept care Marconi
a pregătit un test mai bine organizat și documentat.

În februarie 1902, Marconi la bordul SS Philadelphia
a navigat spre vest din Marea Britanie,
înregistrând cu atenție semnalele trimise zilnic de
la stația Poldhu, Cornwall.
Testele au arătat că semnalele radio au fost recepționate
până la 3.400 km.

Distanțele maxime au fost atinse noaptea, iar aceste teste au fost
primele care au arătat că semnalele radio pentru transmisiunile cu
unde medii și unde lungi se propagă mult mai departe noaptea decât ziua.

În 17 decembrie 1902, o transmisiune de la stația lui Marconi din Glace Bay,
Nova Scotia, Canada, a devenit primul mesaj radio din America de Nord
care a traversat Atlanticul.

În 1901, Marconi a construit o stație în apropiere de South Wellfleet,
Massachusetts, care, pe 18 ianuarie 1903, a trimis un mesaj de salut din
partea președintelui Statelor Unite, Theodore Roosevelt, regelui Edward
al VII-lea al Regatului Unit.

## Referințe

- [rite.org.ro - Istoria Internetului](https://rite.org.ro/istoria-internetului/)
- [en.wikipedia.org - Guglielmo Marconi](https://en.wikipedia.org/wiki/Guglielmo_Marconi)
